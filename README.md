# Taco’s met krokante bloemkool
Deze zachte taco’s zijn gevuld met stukjes bloemkool in een krokant jasje, avocado en tomaatjes

35 MIN + 25 MIN OVEN
INGREDIËNTEN

voor 8 stuks

# Benodigheden
* 100 gr ijsberg sla
* 8 mini tortilla wraps
* 1 avocado
* 125 gr tomaatjes
* Chili en/of knoflooksaus
* Krokante bloemkool:
* 400 gr bloemkool
* 150 ml melk
* 100 gr bloem
* peper en zout
* Snuf knoflookpoeder
* Snuf oregano
* 0.5 theelepel cayennepoeder
* 1 theelepel paprikapoeder
* 1 Bord panko

![img](https://www.leukerecepten.nl/wp-content/uploads/2019/03/wraps-bloemkoolnuggets.jpg)

# Bereiding
Verwarm de oven op 220 graden of de Airfryer op 190 graden. Snijd de bloemkool in gelijke roosjes. Doe de bloem en melk in een kom en voeg het paprikapoeder, cayennepoeder, knoflookpoeder, oregano, peper en zout toe en meng goed door elkaar. Haal de bloemkoolroosjes door het kruidige beslag. Leg ze vervolgens op een bordje met panko en haal ze hier doorheen. Leg de roosjes op een bakplaat en bak 20 min in de oven of in het mandje van de Airfryer en bak hierin 15 minuten.

Doe de mini wraps in een ovenschaal zodat ze aan de bovenzijde open staan, zet ze een paar minuten in de oven zodat ze warm en iets krokant worden. Snijd de tomaatjes en avocado in stukjes. Vul de wraps met wat sla, tomaatjes, bloemkoolnuggets, avocado en garneer met wat chili en/of knoflooksaus.[
](https://www.leukerecepten.nl/recepten/tacos-met-krokante-bloemkool/)https://www.leukerecepten.nl/recepten/tacos-met-krokante-bloemkool/ Link van de recept!
